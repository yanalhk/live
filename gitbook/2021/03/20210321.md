#2021-03-21


02:18:01

法庭文字直播台

此為補回2月25日審訊內容~  
  
\#觀塘裁判法院第八庭  
\#屈麗雯裁判官  
\#1228九龍灣 \#審訊\[2/8\]  
\#非法集結 \#襲警  
  
D1: 15歲手足  
D2: 楊(20)  
D3: 麥(16)  
D4: 丘(16)  
D5: 15 歲手足  
D6: 15 歲手足  
D7: 14 歲手足  
D8: 李(16)  
D9: 劉(22)  
D10: 林(19) 還押中  
  
控罪：  
(1)非法集結 (D1-D10)  
(2)襲擊在正當執行職務的警務人員(D1,D2,D3) D2已認罪  
(3)襲擊警務人員 (D4)  
(4)襲擊警務人員(D5) 已認罪  
  
背景：  
12月28日在德福廣場有「和你 shop」活動。12月30日D1至D5 首次提堂，獲准以1000元現金保釋，並須守宵禁令及禁足德福廣場範圍，其中一人出庭時左額頭及右手背都有紗布，控方在控罪書上遮蔽涉案警員編號，但裁判官認為控罪書應該披露警員身份；6月2日D6至D10首次提堂，控方合併案件，並加控所有人一項「參與非法集結」罪。  
  
\---------------------------------  
[按此返回閱讀D1-D5辯方大律師盤問PW1](https://t.me/youarenotalonehk_live/13932)  
  
\---------------------------------  
D6 辯方 \#邱治瑋大律師 盤問PW1  
  
D6大律師播放德福廣場於2019年12月28日 晚上7時43分開始的閉路電視錄像片段（證物P180) Mon1.1-19000005S  
  
辯： 呢個畫面係元氣出面嘅通道？  
PW: 係元氣出面  
辯： 中間人士穿著反光衣，認唔認到係邊個？  
PW: 係我  
  
播放德福廣場於2019年12月28日 晚上7時49分開始的閉路電視錄像片段（證物P180) Mon3.4-4-17-1期CA2(左）20191228\_18594  
  
影片停於194950  
辯： 呢個畫面認唔認得係德福廣場入面嘅店舖？  
PW: 認得  
  
影片播放 [194950-195004](tel:194950-195004)  
辯： 左下方，有個穿着反光衣嘅人，係唔係你？  
PW: 係  
辯： 喺呢個位置嘅時間，你見唔見到有附近嘅商舖落閘？  
PW: 應該冇  
  
影片播放 [195801-195918](tel:195801-195918)  
辯： 鏡頭右邊有兩個穿着保安衣嘅人，其中一個係你？  
PW: 係  
辯： 鏡頭右上角有 Laneige喺195801 閂閘？  
PW: 係  
辯： 呢個時間，1959 到佢地收工時間未？  
PW: 應該未  
辯： 管理處有冇收到通知，話Laneige佢哋唔營業？  
PW: 冇  
辯： 195801 見到有黑衫人士由鏡頭右邊向左邊跑。呢啲人係示威者定係便衣警員？  
PW: 似係遊行人士，唔能夠確定  
辯： 所以其實都有可能係便衣警員？  
PW: 可以咁講  
辯： Laneige 幾點收工？  
PW: 應該10-11點  
辯： 案發嘅時候 Laneige 正常幾點閂門 ?  
PW: 10-11 點  
  
影片播放 [195918-200056](tel:195918-200056)  
辯： 第一個鏡頭。喺底嘅保安係咪你？  
PW: 唔係我，上面先係我  
  
影片播放 [200056-200058](tel:200056-200058)  
PW: 右邊嗰個係我  
辯： benefit 落閘？  
PW: 係  
辯： 到收工時間未？  
PW: 應該未  
辯： 知唔知管理處有冇收通知benefit 當日唔做生意？  
PW: 唔清楚  
辯： 佢地應該幾點閂門？  
PW: 大約 10-11點  
  
影片播放[200058-200149](tel:200058-200149)  
辯： Benefit 一直落閘直到佢哋閂門。同唔同意呢段時間冇示威人士經過？  
PW: 同意  
  
影片播放 [210000-210006](tel:210000-210006)  
辯： 睇返鏡頭頭先2間店舖都係閂咗閘？  
PW: 後  
辯： 管理處有冇收通知話會提早閂門?  
PW: 唔清楚  
辯： 片段所見當時210000 有冇遊行人士行經呢啲舖頭？  
PW: 應該冇  
  
播放德福廣場於2019年12月28日 晚上7時50分開始的閉路電視錄像片段（證物(P180) Mon3.9 20191228\_18595=20191228\_[23002308](tel:23002308)  
  
影片播放 [195000-195040](tel:195000-195040)  
辯： 呢個畫面都係德福廣場入面情況？  
PW: 係  
辯： 畫面顯示嘅係Balabala?  
PW: 係  
辯： 有遊行人士經過呢間舖頭，你係咪喺旁邊？  
PW: 唔記得，應該係  
辯： Balabala 喺隊伍經過時冇落閘？  
PW: 冇  
  
影片播放 [195040-195836](tel:195040-195836)  
辯： 片段呢個時間 你係咪喺現場  
PW: 唔清楚  
辯： 你同意冇人士經過balabala?  
PW: 係  
辯： 但係balabala落咗閘？  
PW: 係  
辯： 當時到咗收工時間未？  
PW: 未  
辯： 有冇收通知點解balabala 落閘？  
PW: 唔清楚  
辯： 正常應該幾點閂？  
PW: 都係10-11 點  
  
影片播放[195836-195849](tel:195836-195849)  
辯： 片段有穿著制服嘅警員同穿著便服嘅市民肢體衝突。喺遊行嘅時候，有灰色衫嘅人士俾警員推。  
PW: 係  
辯： 呢啲肢體衝突，係喺你跟隨遊行隊伍期間發生喺遊行人士身上？  
PW: 有  
辯： 發生喺pandora門外，警員嚟果陣？  
PW: 係  
辯： 意思姐即警員嚟之前冇發生？  
PW: 冇  
  
影片播放201321- 201429  
辯： 畫面見到嘅黑衫人士，係示威者定係警員定係咩人？  
PW: 單憑黑衫我分辯唔到  
  
影片播放201429-2045  
辯： 見到Balabala 喺2045已經係落咗閘，呢個時間已經閂咗。管理處有冇收到通知？  
PW: 唔清楚  
  
\---------------------------------  
D7 辯方大律師盤問PW1  
  
辯： 證人，我地睇返證物P193嘅草圖。由G/F A出口去C 出口直線距離係幾多米？  
PW: 大約 100 米  
辯： 咁C 出口去B 出口呢？  
PW: 短少少 ,大約 90米  
  
播放立場新聞於2019年12月28日 晚上7時54分開始的直播片段(2)（證物P169)  
  
影片播放001954-002012  
辯： 影片入面，有2名人士被推向Pandora 嘅位置？  
PW: 係  
辯： 畫面正中有位男士手持胡椒噴劑，你見唔見到？  
PW: 見到  
辯： 你話過你會擔心有人士有武器  
PW: 係  
辯： 你害怕嘅武器包括呢啲胡椒噴劑？  
PW: 係，其中一種。  
  
\---------------------------------  
D8 辯方大律師開始盤問PW1  
  
辯： 呢位手持胡椒噴劑嘅男子佩帶口罩同埋著黑衫？  
PW: 係  
辯： 喺佢未攞胡椒噴劑出嚟之前，你覺得佢似咩人？會唔會似遊行人士？  
PW: 會  
辯： 當佢手持胡椒噴劑就覺得係警員？  
PW: 係  
辯： 喺Pandora 出面，有2位人士被警員截停。喺警方介入前嗰1分鐘，呢啲遊行隊伍只係嗌口號同埋行走，冇作出任何行為。  
PW: 同意  
  
\---------------------------------  
D9D10辯方大律師盤問PW1  
  
辯： 有其他律師問過你1225 喺德福廣場係咪有相似嘅活動  
PW: 係  
辯： 1225當時你喺度？  
PW: 係  
辯： 遊行一段時間之後，突然有防暴衝入商場？  
PW: 好似係  
辯： 警員衝入德福廣場追捕同埋驅散？  
PW: 係  
辯： 225 遊行，喺警員介入前，係冇衝突，秩序好，亦冇問題？  
PW: 係  
辯： 當有警員進入商場就有追捕嘅情況發生？  
PW: 係  
\--------------------------------  
[按此繼續閱讀控方覆問PW1](https://t.me/youarenotalonehk_live/14533)

---
      
02:18:13



此為補回2月25日審訊內容~  
  
\#觀塘裁判法院第八庭  
\#屈麗雯裁判官  
\#1228九龍灣 \#審訊\[2/8\]  
\#非法集結 \#襲警  
  
D1: 15歲手足  
D2: 楊(20)  
D3: 麥(16)  
D4: 丘(16)  
D5: 15 歲手足  
D6: 15 歲手足  
D7: 14 歲手足  
D8: 李(16)  
D9: 劉(22)  
D10: 林(19) 還押中  
  
控罪：  
(1)非法集結 (D1-D10)  
(2)襲擊在正當執行職務的警務人員(D1,D2,D3) D2已認罪  
(3)襲擊警務人員 (D4)  
(4)襲擊警務人員(D5) 已認罪  
  
\---------------------------------  
[按此返回閱讀D6-D10辯方大律師盤問PW1](https://t.me/youarenotalonehk_live/14532)  
  
\---------------------------------  
控方 \#張卓勤高級檢控官 覆問 PW1  
控方播放NOW 新聞於2019年12月28日 晚上7時49分開始的直播片段（證物P175)  
  
影片播放 [194954-195013](tel:194954-195013)  
控: 右邊畫面嘅左方，橙色反光衣係咪你？  
PW: 係  
控: D1嘅律師問你係咪有其他人喺Godiva 隔離行  
PW: 係  
控: 係咪就係你後面身後嘅人？  
PW: 係  
控: 你點知佢地係其他人？  
PW: 佢地係排緊隊買嘢  
控: 你點知？  
PW: 我地set 咗帶，當時有 promotion做緊，所以我知。  
  
控方播放RTHK於2019年12月28日 晚上7時55分開始的直播片段（證物P177)  
  
影片播放1955  
控: 主問所講嘅綠白帶地方，姐係191228嗰畫面所顯示嘅位置，係咪當時做緊promotion?  
PW: 唔係  
控: 你話綠色白色帶係咪呢度？  
PW: 唔係，係另一邊。警方追捕人嘅片我可以見到呢啲帶，喺GODIVA對出。  
  
播放德福廣場於2019年12月28日 晚上的閉路電視錄像片段（證物(P180) Mon3.4 4-15-CA2 大圓柱  
  
控: 畫面左方嘅圍欄 l,有白綠色帶，你係講呢啲？  
PW: 係  
控: 你知道呢啲人買嘢因為佢哋排緊隊？  
PW: 係  
控: 呢個就係當你回答辯方律師有遊行以外人士，嘅嗰啲買緊野嘅人？  
PW: 係  
控: 2019 先有遊行，你或者同事經歷過有市民質疑投訴警方？  
PW: 係  
控: 12月25同12月28 ,我之前問係1225 前有冇發生類似活動。 證人你話冇  
  
D3代表 \#郭憬憲大律師：佢係話唔記得  
  
控: D3律師問嘅時候，你話有保安處理過，你話1228冇收過投訴。  
PW: 係  
控: 28號冇投訴，咁25號有冇？  
PW: 唔記得  
控: 有冇其他日子有人做過呢啲投訴  
PW: 唔記得  
控: 25 號之前有冇發生似28號嘅遊行？  
PW: 冇  
  
控: D3 律師問過有冇指引喺呢度處理，或者指引可能商場要關閉，商舖要閂門？  
PW: 幾時？  
控: 當日  
  
D3代表 \#郭憬憲大律師：我係問證人有冇指引，其他嘅律師係問關於店舖關門。依家控方將兩樣嘢連結埋一齊，指引同埋閂門，我覺得咁樣問有問題。  
  
控:D6律師問 203011 嘅時候聽到廣告有女聲。當時聽唔到定依家聽唔到？  
  
D6代表 \#邱治瑋大律師：控方同辯方問嘅時間唔同，一個係203011,一個係200058.  
  
控:咁我集中喺店舖關門嘅原因。德福廣場有冇廣播系統？  
PW: 有  
控:可以播聲同現場廣播？  
PW: 係  
  
D6代表 \#邱治瑋大律師： 喺盤問過程冇提及過關於背景聲音，我唔明主控嘅目的。  
  
控:有冇廣播係叫店舖閂門同埋人離開？  
PW: 有  
控:實際字眼？  
PW: 唔記得  
控:中定英？  
PW: ?  
控:保安經理，係你嘅職責一部分，工作上有冇聽過呢段廣播？  
PW: 有聽過  
  
D3代表 \#郭憬憲大律師： 冇人講過廣播內容，唔係喺盤問帶出嚟，主控唔可以喺覆問提出。  
  
控:你係咪望住店舖閂門 ?  
PW: 唔係  
控:你知唔知點解閂門？  
PW: 唔知  
控:知唔知管理處有冇喺1958之後要求德福廣場閂門 ?  
PW: 唔記得  
控:有冇收到指示叫商場嘅人離開?  
PW: 唔記得  
控:呢啲店舖閂門，辯方有問你知唔知或者收唔收到會停業嘅通知。有冇話要事前或者事後通知你哋？例如係閂咗門再事後通知返你哋？  
PW: 佢地有寫明營業時間  
控:咁你係點唔清楚？  
PW: 唔清楚  
  
D6代表 \#邱治瑋大律師： 我係問有冇裝修或者特別原因而閂門。證人話冇  
  
控:D7大律師利用證物P169 ,問你武器包唔包括胡椒噴劑。你預期有咩其他嘅武器？  
PW: 冇得預期，係睇安唔安全  
控:同你介入或者行動有咩關係？  
PW: 要現場環境安全我先行到去  
控:如果你見唔安全，你係保安身份，你會點做？  
PW: 報警  
控:當日事件由遊行開始，直到喺Pandora出面發生事件,你本人有冇報警或者要求管理處報警？  
PW: 冇  
控:Pandora 出面有嘢發生都唔報警？  
PW: 之前冇事。Pandora 現場有人話差人同軍裝，已經有警員，所以唔報。  
控:辯方問你似唔似/分辯人，你有冇專業訓練？  
PW: 冇  
控:有冇經歷教你去分示威者或者便衣警員啲裝束？  
PW: 冇  
控:當你答辯方嗰啲係咩人， 係你自己睇法定肯定？  
PW: 自己睇法  
  
PW1作供完畢  
\--------------------------------  
[按此繼續閱讀控方主問PW2](https://t.me/youarenotalonehk_live/14534)

---
      
02:18:25



此為補回2月25日審訊內容~  
  
\#觀塘裁判法院第八庭  
\#屈麗雯裁判官  
\#1228九龍灣 \#審訊\[2/8\]  
\#非法集結 \#襲警  
  
D1: 15歲手足  
D2: 楊(20)  
D3: 麥(16)  
D4: 丘(16)  
D5: 15 歲手足  
D6: 15 歲手足  
D7: 14 歲手足  
D8: 李(16)  
D9: 劉(22)  
D10: 林(19) 還押中  
  
控罪：  
(1)非法集結 (D1-D10)  
(2)襲擊在正當執行職務的警務人員(D1,D2,D3) D2已認罪  
(3)襲擊警務人員 (D4)  
(4)襲擊警務人員(D5) 已認罪  
  
\---------------------------------  
[按此返回閱讀控方覆問PW1](https://t.me/youarenotalonehk_live/14533)  
  
\---------------------------------  
控方傳召PW2警員23376  
PW2於2016年加入警隊，於案發日期隸屬機動部隊F連(訓練大隊)第1小隊。當天於1600與隊員收到任務，需要以便裝身份到德福廣場第一期進行巡邏。於1817到達現場，並收到當值長官的指示，得悉有和你shop 的網民活動，並需要集中留意示威抗爭的人士。  
  
‼️PW2 當時佩戴黑色面巾+Blackbloc假扮示威者，跟隨警長截查D9D10, 大力拉住佢哋推埋牆呼喝，再用胡椒噴劑指向記者鏡頭。‼️  
  
控方 \#張卓勤高級檢控官 主問PW2  
  
控: 當日你見唔見到有遊行？  
PW: 1930嘅時候，見到有人喺德福廣場近九龍灣地鐵站C出口遊行  
控: 睇草圖 P193 有GF, FF(1樓。見唔見到有mark 到 ?你喺地鐵站定係德福廣場入面？  
PW:我地喺德福廣場入面近地鐵站C出口。有大概10至20個人做緊嘢。  
控: 做緊啲乜嘢？  
PW:舉標語，嗌政治口號。期間有叫途人唔好幫襯藍店或者港鐵商鋪。  
控: 你話有10-20 人，佢地係移動嘅遊行？遊行？  
PW:係  
控: 當佢哋遊行期間有冇其他人喺商場入面？  
PW:有啲人攞住攝影器材跟住佢哋。  
控: 你點知佢哋係拍攝嘅人士而唔係遊行嘅人士？  
PW:佢哋手持相機同埋穿着黃背心跟住啲遊行人士。  
控: Starbucks 喺G/F,旁邊詢問處。有證供話元氣喺G101-102 .  
PW:係  
控: 你話見到佢地閂咗門。  
PW:係  
控: 你係移動定係定點監察？  
PW:離遠觀察，跟住佢哋行。  
控: 你係跟住隊尾定係隊頭？定係其他位置？  
PW: 跟住隊尾  
控: 跟住隊尾嘅時候，同佢哋最近嘅距離係？  
PW: 7-8 米  
控: 最遠？  
PW: 20-30米  
控: 德福廣場得一個定係多過一個遊行？  
PW:1 個  
控: 呢個遊行有冇離開 G/F上去 F/F?  
PW:我記得係喺地下  
控: 有冇喺遊行期間執行警權？  
PW: 有，7點幾喺地鐵站C出口隔離嘅Pandora  
控: 嗰遊行有冇行？定繼續？  
PW:冇，佢地同黃背心一齊指罵警察  
控: 呢啲人喺你觀察係諗住離開定繼續停留喺現場？  
PW:冇話過離開，佢哋全部企喺度同埋包圍指罵1位警方同事。  
控: 咁你做咗啲咩？  
PW:見到10-20 人士罵緊便裝同事，所以向佢地作出截停搜查。見到有兩個人喺我哋行近佢哋嘅時候即刻轉身，認為佢哋有可疑，所以就截停咗佢哋，叫佢哋行埋一邊。  
控: 佢地有冇行埋一邊？  
PW: 有聽指示。但現場好亂，有記者同埋其他人士。所以我將呢兩個人同記者分隔。再去叫其他便衣幫手。當有便衣出現然後有遊行人士向佢施襲，然後場面受控，我地就繼續去截查嗰2名市民。  
控: 你話我地去繼續截查兩名市民。我地係咩意思？  
PW:我同警員23262 向嗰兩位被截查人士進行搜查。  
控: 佢哋係男定女  
PW:2個男仔  
控: 係兩個人搜查一個定係每人搜查一個？  
PW: 每人一個  
控: 你負責搜查嘅嗰個市民嘅衣著係？  
PW:灰色衛衣  
控: 另外嗰位呢？  
PW:太耐，我唔太記得，好似係黑色衛衣。  
控: 你截查灰色衛衣嗰位嘅時候有冇抄低佢嘅身分證？  
PW:有  
控: 佢叫咩名？  
PW:林志鑫  
控: 你點知佢嘅個人資料？  
PW:我同佢講話我係警察，叫佢出示身分證，佢就合作咁出示咗。  
控: 有冇比對過身分證嘅樣貌？  
PW:截查之後有比對，係一樣嘅  
控: 有冇記錄？  
PW:有記喺本簿同同事check  
控: 你記錄嘅就係D10 灰衣男子？  
PW:係  
控: 你話見到10-20 人士，有沙展帶隊去進行截查？  
PW:係  
控: 嗰個警長有冇講過截查嘅原因？或者截查之後要做啲乜嘢？  
PW:截查嘅原因係覺得佢地涉嫌非法集結。冇講過做咩因為平時有訓練。  
控: 當沙展同埋你哋去進行截查嘅時候，你有冇表明警察身份？  
PW:我截停佢 ,我話我係警員， 有向D10展示委任證。  
控: 我問緊當你想去截查, 沙展帶你地嘅階段。你有冇用任何形式去表露係警員？  
PW:有向D10表露  
控: 你覺得佢地奇怪，所以帶佢地去一個地方截查？  
PW: 係  
控: 你話你係警員，係帶佢哋去截查前講，定係之後講？  
PW:有  
控: 你係去牆邊之後講？  
PW:行緊去牆邊嘅時候發生，警長展示委任證係喺牆邊。  
控: 我問未到牆邊嘅時候。當你見到嗰啲人，你阿Sir帶你行過去Pandora出面嘅時候。  
PW:係  
控: 你哋喺邊  
PW:根據草圖，我地喺店舖G64-72 中段接近C出口  
控: 邊度  
PW: 右下方  
控: 所以啲人係喺店舖G61-41嘅左下角？  
PW: 喺  
控: 由你喺店鋪G64-72 嘅角落頭見到有人同埋同事俾人鬧，警長帶你地去進行截查？  
PW:係，首先行過去增援。之後先話上前截查。  
控: 你哋話要進行截查嘅時候，同嗰啲人士嘅距離係幾遠？  
PW: 4-5米  
控: 你地行前4-5米，有冇人表露過自己係警員嘅身份?  
PW: 唔記得  
控: 見到兩個男子覺得轉身奇怪？  
PW: 係  
控: 你第一眼見到佢地嘅距離係？  
PW: 3-4 米  
控: 見到呢件事你係向咩方向？  
PW: 行緊去C出口  
控: 兩個人轉身係由邊度去邊度？  
PW: 由面對店舖G61-41 到背對住C出口。  
望住我地行緊佢哋，佢地由背向C 出口變望向C 出口。  
控: 佢哋面向C出口係靜止定行？  
PW: 行緊過去C出口  
控: 呢2個另轉面行向C出口。佢哋係同樣嘅速度定係點？  
PW: 並排的  
控: 同佢地有接觸，行去牆邊。你去接觸嗰兩位人士係你要行快啲定要追上去？  
PW: 急步，大步就追到佢地。  
控: 呢兩個人有冇離開過你視線？  
PW: 冇  
控: 嗰兩個人就係D10 同埋黑衣男子？  
PW:係  
控: 係接觸邊個先？  
PW: D10先。我話我係警察，叫佢拍埋牆。  
控: 所以警員23262 就係專注喺另一位男士？呢樣嘢係你一開頭就知定幾時？  
PW: 當場面受控之後，我就向D10進行截查。有其他警員話可以幫手，我就話你去截查另一個，跟住佢就去咗幫手截查另一位。  
控: 將D10 帶去牆截查，你有參與，23262有冇參與？  
PW:冇留意  
控: 就23262 有冇參與帶D10 去牆？  
PW:冇留意  
控: 帶去牆邊，開始亂係咩意思？呢啲亂係親眼見定聽人講？  
PW:親眼見  
控: 親眼見發生嘅時候已經接觸咗D10 ?  
PW: 係  
控: 行緊去牆定已經到咗？  
PW:差唔多到  
控: 你話你見到亂，你係行緊定係企喺度？  
PW:行緊  
控: 你帶D10去牆嘅時候係望邊度？  
PW:望D10 同埋後面  
控: 你話見到亂，見到咩？  
PW:當帶佢哋去牆嘅時候，有揸住相機嘅人士同埋10至20個人包圍我地。亦有人襲擊我隊嘅警署警長。  
控: 係劉警長 50970 ?  
PW:係  
控: 講完亂嘅嘢？  
PW: 係  
控: 你有冇好仔細留意定係就咁見到？  
PW:見到，但係警長叫我望返住D10 怕佢逃脫，之後集中喺D10,後面咩事睇唔到。  
控: 喺亂之前，你嘅視線係D10. 亂緊嘅時候，曾經離開D10. 沙展叫你望返D10 ,之後望返過去。  
PW:係  
控: 幾耐  
PW:1-2 秒離開視線  
控: 行向D10嘅時間，個混亂情況受控，沙展顯示委任證。咁嗰搜查係混亂停咗先開始定係途中？  
PW: 停咗先  
控: 你負責D10,截查做咗啲咩？  
PW:檢查身上面有冇可疑物品，包括衫袋褲袋，所有可以擺到嘢嘅地方都有搜查。  
控: 有冇任何發現？  
PW: 冇，所以就查問佢。  
控: 問咩？  
PW: 你喺度做咩  
控: 問邊個？  
PW:問D10  
控: D10有冇回應？  
PW:當時冇講  
控: 之後呢？  
PW:我同我沙展講截查嘅結果，將D10情況話俾佢知，講搜查完畢。  
控: 你同警方報告嘅時間喺邊？  
PW: 警長喺身旁  
控: 23262 喺你處理 D10 嘅時問有冇幫  
你手去截查另一位黑衣男子？  
PW: 有  
控: 見唔見到佢有冇咁做？  
PW:有  
控: 呢個截查期間，D10仲喺牆？  
PW:喺牆邊  
控: 一開始嘅位置定帶遠咗？  
PW:向左邊少少。  
控: 行近左C出口先截查？  
PW: 係  
控: 呢個係D10 被截查嘅位置，咁另外個位喺邊度？  
PW: 喺隔離  
控: 23262 係向黑衣男子進行截查？  
PW:係  
控: 截查期間周圍環境平靜定係有其他聲音？  
PW:有人講嘢  
控: 係有人講嘢定係廣播？  
PW:有人講嘢，唔記得，過咗太耐  
控: 係好似法庭咁靜定有人講嘢？  
PW: 有便衣警員喝止緊一啲嘢。  
控: 所以截查期間有人大聲說話？  
PW:係  
  
控方主問尚未完成  
  
17:03 退庭  
  
案件押後至2021年2月26日 09:30於觀塘裁判法院第八庭續審，期間各被告以原有條件保釋✅

---
      