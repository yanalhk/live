#2021-03-20


01:11:26

法庭文字直播台

此為補回2月24日審訊內容~  
  
\#觀塘裁判法院第八庭  
\#屈麗雯裁判官  
\#1228九龍灣 \#審訊\[1/8\]  
\#非法集結 \#襲警  
  
D1: 15歲手足  
D2: 楊(20)  
D3: 麥(16)  
D4: 丘(16)  
D5: 15 歲手足  
D6: 15 歲手足  
D7: 14 歲手足  
D8: 李(16)  
D9: 劉(22)  
D10: 林(19) 還押中  
  
控罪：  
(1)非法集結 (D1-D10)  
(2)襲擊在正當執行職務的警務人員(D1,D2,D3) D2已認罪  
(3)襲擊警務人員 (D4)  
(4)襲擊警務人員(D5) 已認罪  
  
背景：  
12月28日在德福廣場有「和你 shop」活動。12月30日D1至D5 首次提堂，獲准以1000元現金保釋，並須守宵禁令及禁足德福廣場範圍，其中一人出庭時左額頭及右手背都有紗布，控方在控罪書上遮蔽涉案警員編號，但裁判官認為控罪書應該披露警員身份；6月2日D6至D10首次提堂，控方合併案件，並加控所有人一項「參與非法集結」罪。  
  
本案D2及D5已在上次審前覆核分別承認控罪(2)及(4), 判刑會在審訊完結後才處理。  
  
[按此返回控方主問PW1 (PART 1)](https://t.me/youarenotalonehk_live/13908)  
  
控方繼續主問PW1 (PART 2)  
  
控方播放RTHK32 於2019年12月28日 晚上7時50分開始的直播片段（證物P177)  
  
播放影片於 000000-000026(案發當時時間：1950)  
  
控：遊行隊頭位置喺店舖G09-G11 及 G12-15 嘅空地位置？  
PW: 係  
控： 根據條片，呢個空地位置係咪喺三個樓梯位對出比較大？  
PW: 係  
控： 呢個空地平時會做咩  
PW: 會有裝飾或者roadshow  
控： roadshow 係指流動展示嘅店舖?  
PW: 係  
控： decoration 係裝飾？  
PW: 係  
控： 當時有冇decoration 或者roadshow ?  
PW: 唔記得  
  
播放影片於 000026-000210(案發當時時間：1952)  
  
控： 見唔見到遊行人士前進轉左，即係草圖G04-08 方形左上角轉左？  
PW: 係  
控： 遊行人士轉左之後轉左就係shiseido 位置？  
PW: 係  
  
播放影片於 000210-000258(案發當時時間：1953)  
  
控： 遊行人士行到去G64-72 左下角位置？  
PW: 係  
控： 遊行人士之後會轉左?  
PW: 係  
控： 今朝主問嘅時候，你話12月28日嘅遊行係圍圈走，佢哋大概行咗1圈。係咪就係好似我哋啱啱所講咁樣？  
PW: 係  
控： 呢段片係由右前方影返去遊行隊頭？  
PW: 係  
控： 右方嘅店舖係starbucks ?  
PW: 係  
控： starbucks 右邊係咩？  
PW: 馬沙  
控： 今朝你話GF 詢問處有3排電梯，電梯下面下面係starbucks.睇返草圖，所以G03係馬沙？  
PW: 係  
控： 有影片顯示starbucks 喺遊行期間係閂門.你嗰陣見唔見？  
PW: 見  
控： starbucks 有冇同保安部或者管理處申報點解唔開工？  
PW: 唔太清楚  
控： 有影片顯示馬沙有拉過閘。你記唔記得？  
PW: 冇印象  
控： 馬沙個閘嘅顧客出入口G03係面向樓梯？  
PW: 係  
  
播放影片於 000258-000324(案發當時時間：1953)  
  
控： 影片見到遊行人士前進方向嘅右邊，有賣衫嘅舖頭BERSHKA. 你見唔見到佢拉咗閘？  
PW: 冇留意  
控： 我播多次俾你睇  
  
播放影片於 000258-000319(案發當時時間：1953)  
  
控： 你見到拉咗閘？  
PW: 見到  
控： 當時有冇留意？  
PW: 冇  
控： BERSHKA有冇申報拉閘原因？  
PW: 唔記得  
  
播放影片於 000319-000428(案發當時時間：1955)  
  
控： 畫面左邊見到2條柱，中間綠白膠帶圍住。  
PW: 係  
控： 知唔知咩嚟  
PW: 商場圍封用嘅  
控： 目的係？  
PW: 唔記得  
控： 呢個空地係啱啱講嗰個，依家左邊嗰個？  
PW: 係  
控： 知唔知點解要圍封？  
PW: 管理處通知保安部要圍封  
控： 咩原因？  
PW: 唔俾人入去  
控： 一般情況有冇圍封呢啲措施？  
PW: 正常每晚10點會圍封  
控： 正常情況下會圍封因為夜晚唔想人入去？  
PW: 係  
控： 所以夜晚可能會有管理員當值？  
PW: 唔一定  
控： 正常日子店舖會喺7點幾閂門？  
PW: 正常唔會  
控： 望返草圖，依家畫面前方係出口C 通道？  
PW: 係  
控： 睇返畫面，就係店舖G41-G61嘅中間左前方位置？  
PW: 係  
控： 我冇問題了  
  
16:18 控方主問完成  
  
16:22  
D1 辯方大律師開始盤問PW1  
  
辯方播放片段（證物P175), 背景內容為警方在德福廣場一期PANDORA對出作出拘捕的情況。  
  
辯：遊行畫面停喺C出口，指出“光復香港 時代革命”旗。  
去到片段時間000546 (當晚1956)，當晚有擴音器聲音  
PW: 我當晚都聽到咪聲同見到光時旗。  
辯： 現場有多過一人叫，當中夾雜粗口？  
PW:有。但係唔記得說話內容。  
  
播放影片於 000755(案發當時時間：1958)  
  
辯：有便衣截查人士，帶至PANDORA牆邊？  
PW: 當時好亂，我認唔到邊個係邊個，淨係見到一對人。當時我同人群距離約11米，冇行前去睇發生咩事。因為我要睇成個現場情況，亦都考慮到我嘅人生安全。  
  
辯：你冇行埋去人群係因為懷疑佢地有武器？  
PW:有一班人聚集咁我都要了解清楚，同遊行人群試過某些時間最近距離就在隔離，但係我唔記得嗰陣發生咩事。最遠就約11米  
當時我穿橙色反光衣，同其他保安一樣。  
辯： 你知唔知點解有舖頭拉閘？  
PW: 我唔清楚點解店舖拉閘，店舖通常2230至0000關門，冇乜會七八點閂。  
辯： 連登同 telegram 要點先睇到po?  
PW: tg要下載軟件，連登不肯定要唔要註冊會員  
  
辯：所以你根本唔清楚點解，店鋪當時落閂？  
PW: 冇睇住店鋪落閘，只是睇片先知，當時也不知落閘原因  
  
辯： Pandora搜身時，你知唔知當時2班人係咪打交？  
PW: 唔知  
辯：分唔分到邊啲係遊行人士？  
PW: 分不清  
  
辯: 我向你指出，你同遊行人士距離時長時近，當時你係有時間覺得足夠安全可以企近啲嘅  
PW: 認同  
  
辯：你作為保安會盡量介入可能令顧客受驚的事？  
PW: 睇情況  
  
辯： 喺1932至1950, 你淨係觀望，沒有介入，其他保安都係咁？  
PW: 係  
  
d: 當晚(28/12) 人多？  
PW: 人流正常，不是特別多，通常果陣都係顧客為主  
  
辯：你有提出遊行人士也可能係商場顧客  
PW: 係  
  
播放片段至19:50:13（000423）  
辯：Godiva 店舖門口有一啲非遊行人士  
PW: 同意。  
  
16:35 退庭  
  
案件押後至2021年2月25日 09:30於觀塘裁判法院第八庭續審，期間各被告以原有條件保釋✅  
  
(按：\#張卓勤高級檢控官 漠視法庭所頒布的匿名令，於庭上刻意讀出各未成年被告的名字。  
\*根據**第226章 《少年犯條例》第20A(1)(a)** 任何人不得發表一項書面報導或廣播一項報導，而揭露與該項法律程序有關的兒童或少年人的姓名、地址或學校。）

---
      