{
  "messages": [
    {
      "id": "message14531",
      "day": "20210320",
      "time": "01:11:26",
      "from": "法庭文字直播台",
      "text": "此為補回2月24日審訊內容~<br><br><a href onclick=\"return ShowHashtag(\"觀塘裁判法院第八庭\")\">#觀塘裁判法院第八庭</a><br><a href onclick=\"return ShowHashtag(\"屈麗雯裁判官\")\">#屈麗雯裁判官</a><br><a href onclick=\"return ShowHashtag(\"1228九龍灣\")\">#1228九龍灣</a> <a href onclick=\"return ShowHashtag(\"審訊\")\">#審訊</a>[1/8]<br><a href onclick=\"return ShowHashtag(\"非法集結\")\">#非法集結</a> <a href onclick=\"return ShowHashtag(\"襲警\")\">#襲警</a><br><br>D1: 15歲手足<br>D2: 楊(20)<br>D3: 麥(16)<br>D4: 丘(16)<br>D5: 15 歲手足<br>D6: 15 歲手足<br>D7: 14 歲手足<br>D8: 李(16)<br>D9: 劉(22)<br>D10: 林(19) 還押中<br><br>控罪：<br>(1)非法集結 (D1-D10)<br>(2)襲擊在正當執行職務的警務人員(D1,D2,D3) D2已認罪<br>(3)襲擊警務人員 (D4)<br>(4)襲擊警務人員(D5) 已認罪<br><br>背景：<br>12月28日在德福廣場有「和你 shop」活動。12月30日D1至D5 首次提堂，獲准以1000元現金保釋，並須守宵禁令及禁足德福廣場範圍，其中一人出庭時左額頭及右手背都有紗布，控方在控罪書上遮蔽涉案警員編號，但裁判官認為控罪書應該披露警員身份；6月2日D6至D10首次提堂，控方合併案件，並加控所有人一項「參與非法集結」罪。<br><br>本案D2及D5已在上次審前覆核分別承認控罪(2)及(4), 判刑會在審訊完結後才處理。<br><br><a href=\"https://t.me/youarenotalonehk_live/13908\">按此返回控方主問PW1 (PART 1)</a><br><br>控方繼續主問PW1 (PART 2)<br><br>控方播放RTHK32 於2019年12月28日 晚上7時50分開始的直播片段（證物P177)<br><br>播放影片於 000000-000026(案發當時時間：1950) <br><br>控：遊行隊頭位置喺店舖G09-G11 及 G12-15 嘅空地位置？<br>PW: 係 <br>控： 根據條片，呢個空地位置係咪喺三個樓梯位對出比較大？<br>PW: 係 <br>控： 呢個空地平時會做咩<br>PW: 會有裝飾或者roadshow<br>控： roadshow 係指流動展示嘅店舖?<br>PW: 係 <br>控： decoration 係裝飾？<br>PW: 係<br>控： 當時有冇decoration 或者roadshow ?<br>PW: 唔記得<br><br>播放影片於 000026-000210(案發當時時間：1952) <br><br>控： 見唔見到遊行人士前進轉左，即係草圖G04-08 方形左上角轉左？<br>PW: 係 <br>控： 遊行人士轉左之後轉左就係shiseido 位置？<br>PW: 係 <br><br>播放影片於 000210-000258(案發當時時間：1953) <br><br>控： 遊行人士行到去G64-72 左下角位置？<br>PW: 係 <br>控： 遊行人士之後會轉左? <br>PW: 係<br>控： 今朝主問嘅時候，你話12月28日嘅遊行係圍圈走，佢哋大概行咗1圈。係咪就係好似我哋啱啱所講咁樣？<br>PW: 係<br>控： 呢段片係由右前方影返去遊行隊頭？<br>PW: 係<br>控： 右方嘅店舖係starbucks ?<br>PW: 係 <br>控： starbucks 右邊係咩？<br>PW: 馬沙<br>控： 今朝你話GF 詢問處有3排電梯，電梯下面下面係starbucks.睇返草圖，所以G03係馬沙？<br>PW: 係 <br>控： 有影片顯示starbucks 喺遊行期間係閂門.你嗰陣見唔見？<br>PW: 見 <br>控： starbucks 有冇同保安部或者管理處申報點解唔開工？<br>PW: 唔太清楚<br>控： 有影片顯示馬沙有拉過閘。你記唔記得？<br>PW: 冇印象<br>控： 馬沙個閘嘅顧客出入口G03係面向樓梯？<br>PW: 係 <br><br>播放影片於 000258-000324(案發當時時間：1953) <br><br>控： 影片見到遊行人士前進方向嘅右邊，有賣衫嘅舖頭BERSHKA. 你見唔見到佢拉咗閘？<br>PW: 冇留意<br>控： 我播多次俾你睇<br><br>播放影片於 000258-000319(案發當時時間：1953) <br><br>控： 你見到拉咗閘？<br>PW: 見到 <br>控： 當時有冇留意？<br>PW: 冇<br>控： BERSHKA有冇申報拉閘原因？<br>PW: 唔記得<br><br>播放影片於 000319-000428(案發當時時間：1955) <br><br>控： 畫面左邊見到2條柱，中間綠白膠帶圍住。<br>PW: 係<br>控： 知唔知咩嚟<br>PW: 商場圍封用嘅<br>控： 目的係？<br>PW: 唔記得<br>控： 呢個空地係啱啱講嗰個，依家左邊嗰個？<br>PW: 係<br>控： 知唔知點解要圍封？<br>PW: 管理處通知保安部要圍封<br>控： 咩原因？<br>PW: 唔俾人入去<br>控： 一般情況有冇圍封呢啲措施？<br>PW: 正常每晚10點會圍封<br>控： 正常情況下會圍封因為夜晚唔想人入去？<br>PW: 係 <br>控： 所以夜晚可能會有管理員當值？<br>PW: 唔一定<br>控： 正常日子店舖會喺7點幾閂門？<br>PW: 正常唔會<br>控： 望返草圖，依家畫面前方係出口C 通道？<br>PW: 係 <br>控： 睇返畫面，就係店舖G41-G61嘅中間左前方位置？<br>PW: 係 <br>控： 我冇問題了<br><br>16:18 控方主問完成<br><br>16:22<br>D1 辯方大律師開始盤問PW1<br><br>辯方播放片段（證物P175), 背景內容為警方在德福廣場一期PANDORA對出作出拘捕的情況。<br><br>辯：遊行畫面停喺C出口，指出“光復香港 時代革命”旗。<br>去到片段時間000546 (當晚1956)，當晚有擴音器聲音<br>PW: 我當晚都聽到咪聲同見到光時旗。<br>辯： 現場有多過一人叫，當中夾雜粗口？<br>PW:有。但係唔記得說話內容。<br><br>播放影片於 000755(案發當時時間：1958) <br><br>辯：有便衣截查人士，帶至PANDORA牆邊？<br>PW: 當時好亂，我認唔到邊個係邊個，淨係見到一對人。當時我同人群距離約11米，冇行前去睇發生咩事。因為我要睇成個現場情況，亦都考慮到我嘅人生安全。<br><br>辯：你冇行埋去人群係因為懷疑佢地有武器？<br>PW:有一班人聚集咁我都要了解清楚，同遊行人群試過某些時間最近距離就在隔離，但係我唔記得嗰陣發生咩事。最遠就約11米<br>當時我穿橙色反光衣，同其他保安一樣。<br>辯： 你知唔知點解有舖頭拉閘？<br>PW: 我唔清楚點解店舖拉閘，店舖通常2230至0000關門，冇乜會七八點閂。<br>辯： 連登同 telegram 要點先睇到po?<br>PW: tg要下載軟件，連登不肯定要唔要註冊會員 <br><br>辯：所以你根本唔清楚點解，店鋪當時落閂？<br>PW: 冇睇住店鋪落閘，只是睇片先知，當時也不知落閘原因 <br><br>辯： Pandora搜身時，你知唔知當時2班人係咪打交？<br>PW: 唔知<br>辯：分唔分到邊啲係遊行人士？<br>PW: 分不清<br><br>辯: 我向你指出，你同遊行人士距離時長時近，當時你係有時間覺得足夠安全可以企近啲嘅<br>PW: 認同 <br><br>辯：你作為保安會盡量介入可能令顧客受驚的事？<br>PW: 睇情況 <br><br>辯： 喺1932至1950, 你淨係觀望，沒有介入，其他保安都係咁？<br>PW: 係 <br><br>d: 當晚(28/12) 人多？<br>PW: 人流正常，不是特別多，通常果陣都係顧客為主 <br><br>辯：你有提出遊行人士也可能係商場顧客<br>PW: 係 <br><br>播放片段至19:50:13（000423）<br>辯：Godiva 店舖門口有一啲非遊行人士<br>PW: 同意。<br><br>16:35 退庭<br><br>案件押後至2021年2月25日 09:30於觀塘裁判法院第八庭續審，期間各被告以原有條件保釋✅<br><br>(按：<a href onclick=\"return ShowHashtag(\"張卓勤高級檢控官\")\">#張卓勤高級檢控官</a> 漠視法庭所頒布的匿名令，於庭上刻意讀出各未成年被告的名字。<br>*根據<strong>第226章 《少年犯條例》第20A(1)(a) </strong>任何人不得發表一項書面報導或廣播一項報導，而揭露與該項法律程序有關的兒童或少年人的姓名、地址或學校。）"
    }
  ]
}