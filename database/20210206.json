{
  "messages": [
    {
      "id": "message13487",
      "day": "20210206",
      "time": "10:10:49",
      "from": "法庭文字直播台",
      "text": "<a href onclick=\"return ShowHashtag(\"九龍城裁判法院第一庭\")\">#九龍城裁判法院第一庭</a><br><a href onclick=\"return ShowHashtag(\"鄭念慈裁判官\")\">#鄭念慈裁判官</a> <br><a href onclick=\"return ShowHashtag(\"續審\")\">#續審</a> [6/3]  <a href onclick=\"return ShowHashtag(\"1102油麻地\")\">#1102油麻地</a> <br><a href onclick=\"return ShowHashtag(\"攻擊性武器\")\">#攻擊性武器</a><br><br>陳(27) <br><br>控罪：在公眾地方管有攻擊性武器<br>違反香港法例第245章《公安條例》第33條 (1)(2)。陳手足被控於2019年11月2日，在油麻地鴉打街永星里的公眾地方，無合法權限或合理辯解而管有攻擊性武器，即一個可發出雷射光束的裝置。 <a href onclick=\"return ShowHashtag(\"雷射筆\")\">#雷射筆</a><br><br>控方陳詞沒有補充，但針對辯方陳詞有回應：<br>-辯方稱係控方證物D2嘅片段中唔到被告向警方照射，但警員指雷射筆只係短短照左幾秒，片段影唔到不足為奇。<br>-辯方證人即被告上司解釋左被告為何會藏有手套、雷射筆等工具，但被告工餘時間攞物件黎攻擊警方亦屬犯罪<br><br>辯方陳詞沒有補充，但針對控方陳詞有回應：<br>-當時即使PW1說法指稱有人企出路中間，PW2有人係人群中見到有疑人，但兩位證人對人群觀察好大差異，兩位證人分別稱 30米 同70米，可見證人嘅可信性未必可靠。<br>-PW2稱佢哋係步行過去，PW2稱視線一路都沒有離開過疑人，但PW1只係睇住被告轉入鴉打街人群。辯方立場係被告不是疑人，當疑人係轉彎位，好大機會會跟甩左疑人，警員亦指只係憑印象認出與疑人衣著類似嘅人，並唔係本案被告。<br>-辯方證人指聽唔到彌敦道有警員叫咪，但無證據顯示警方當時叫咪嘅情況有描述，因此控方說法並唔正確。<br><br>鄭官回應辯方大律師：<br>-控方稱即使警方幾多次叫咪，但對該名人士有否干犯藏有攻擊性武器並沒有影響。<br>-鄭官以廚師為例，稱如果一個廚師管有一把菜刀好正常，但如果攞菜刀做違法就係犯法，同本案相似。<br><br>辯方再補充係主問時，點解辯方證人們無走出去解釋，DW1當時諗唔到點樣可以令被告，然後最後覺得多一事不如少一事所以無問到，情況可以理解，DW2亦有嘗試問咩事去嘗試理解。<br><br>案件即日1030進行裁決"
    },
    {
      "id": "message13488",
      "day": "20210206",
      "time": "10:48:47",
      "from": "法庭文字直播台",
      "text": "<a href onclick=\"return ShowHashtag(\"九龍城裁判法院第一庭\")\">#九龍城裁判法院第一庭</a><br><a href onclick=\"return ShowHashtag(\"鄭念慈裁判官\")\">#鄭念慈裁判官</a> <br><a href onclick=\"return ShowHashtag(\"裁決\")\">#裁決</a> <a href onclick=\"return ShowHashtag(\"1102油麻地\")\">#1102油麻地</a> <br><a href onclick=\"return ShowHashtag(\"攻擊性武器\")\">#攻擊性武器</a><br><br>陳(27) <br><br>控罪：在公眾地方管有攻擊性武器<br>違反香港法例第245章《公安條例》第33條 (1)(2)。陳手足被控於2019年11月2日，在油麻地鴉打街永星里的公眾地方，無合法權限或合理辯解而管有攻擊性武器，即一個可發出雷射光束的裝置。 <a href onclick=\"return ShowHashtag(\"雷射筆\")\">#雷射筆</a><br><br>～覆讀案情～<br><br><strong>鄭官裁決：</strong><br>本案件嘅關鍵爭議在於被告管有雷射筆嘅意圖。喺沒有直接證據指出被告攞雷射筆黎做乜嘅情況底下，本席需要推斷被告嘅意圖是否攻擊他人，以及有冇喺彌敦道一帶照射警方防線。本案舉證責任在控方，控方需要舉證至毫無合理疑點，方可將被告定罪，被告作供無需要證明自己無罪。被告無刑事定罪紀錄，證供具一定可信性。<br><br>本案中PW1 警員嘅觀察清楚，指出被告人嘅行蹤，亦與PW2警員觀察嘅相同。DW3解釋左被告為何管有相關物品嘅原因，本席都接納有關證供，因為有關物品係被告工作上所需要，但只能解釋被告管有嘅原因，唔可以解釋到被告有無用雷射筆射向警方。本案有關嘅專家證人證供不爭議，可見雷射筆嘅照射程度係可以傷人。<br><br>控方爭議案發當晚油麻地佐敦一帶情況。無論有關片段如何見到彌敦道嘅示威情況，亦不足而推論被告係其中一位照射警員的人。片段中D2立場新聞片段中係見到著黑色衫嘅市民聚集，而D3 HK01片段只係影到鴉打街嘅人食嘢，只係見到路邊有人食嘢。<br><br>即使辯方證人們嘅說法如果係真或者較真，而佢哋形容警方拘捕被告後組織防線，都係形容「半圓形」「企得鬆」「兩個人」。兩位證人都用同樣嘅詞語表達。兩位證人形容被告被搜身攞出身分證時，亦不約而同講身分證係「類似卡片嘅嘢」。就佢哋形容雷射筆跌落地嘅聲音都係「清脆」。好多過於巧合嘅嘢，令到證供不禁讓人懷疑佢地夾口供。案中嘅情節亦有讓人不解嘅地方，例如點解佢哋係炮台山一帶要去佐敦食嘢？<br>至於搜身當時有圍巾、口罩等，點解唔解釋？但其實被告唔需要解釋。<br><br>DW2即被告女朋友嘅同事與被告嘅關係，非親非故，被告嘅衣著非示威者嘅裝束。即使PW1、2嘅作供真實，但考慮到DW2嘅形容清楚指出當時係食緊飯，DW3亦有解釋到被告管有嘅雷射筆平常係工作之用。因此本席無法確認被告係照射雷射筆嘅人，因為該階段被告人喺鴉打街食緊飯，因此被告可能根本唔係照射嘅人。疑點利益歸於被告嘅情況底下，裁定罪名不成立"
    }
  ]
}